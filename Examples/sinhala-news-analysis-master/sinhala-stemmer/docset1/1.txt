බංග්ලාදේශය පැරද වූ නවසීලන්තයට එක්දින තරඟාවලියේ ජය
සංචාරක බංග්ලාදේශ පිල සමඟ පැවති තුන්වන එක්දින තරඟයෙන් ද නවසීලන්තය අද (31) කඩුලු 8 ක පහසු ජයක් වාර්තා කිරීමට සමත් වුණා. කාසියේ වාසිය දිනා පළමුවෙන් පන්දුවට පහරදුන් බංග්ලාදේශ පිල සිය පන්දුවාර 50 තුළදී කඩුලු 9 ක් දැවී ලකුණු 236 ක් රැස් කළා. එහිදී තමීම් ඉක්බාල් ලකුණු 59 ක් රැස් කළ අතර, ලකුණු 44 ක් ලබා ගත් ඉම්රුල් කයිස් සමඟ පළමු කඩුල්ල සඳහා ලකුණු 102 ක් රැස් කිරීමට සමත් වුණා. පිළිතුරු වශයෙන් නවසීලන්තය පන්දුවාර 41 යි පන්දු 2 ක දී කඩුලු 2 ක් දැවී ලකුණු 239 ක් ලබමින් තරඟයේ ජය හිමිකර ගත්තා. නීල් බෲම් එහිදී ලකුණු 97 ක් රැස් කර ගත් අතර, කේන් විලියම්සන් නොදැවී ලකුණු 95 ක් ලබා ගැනීමට සමත් වුණා. මේ අනුව, තරඟ 3 කින් යුත් එක්දින තරඟාවලිය නවසීලන්තය ජයග්‍රහණය කරන්නේ 3 ට බින්දුවක් ලෙසයි.