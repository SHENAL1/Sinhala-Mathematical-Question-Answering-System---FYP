වෙනස් ආකාරයේ තේමාවන් ලෝක සිනමාවට දායාද කරන හොලිවුඩය වෙනස්ම සංකල්පයක් යටතේ නවතම සිනමා පටයක් පසුගියදා ප්‍රේක්ෂකයන් අතරට පත්කළා.අඟහරු මත උපත ලද පළමු මිනිසා පෘතුවියට පැමිණි පසු කුමක් සිදුවේද යන කථා සංකල්පය මත ගොඩ නැගුනු The Space Between Us චිත්‍රපටය හොලිවුඩ් අධ්‍යක්ෂ Peter Chelsomගේ අධ්‍යක්ෂණයෙන් නිර්මාණය වූවක්.Gary Oldman, Asa Butterfield, Carla Gugino වැනි හොලිවුඩයේ ජනප්‍රිය රංගන ශිල්පීන්ගේ රංගන දායකත්වයෙන් මෙම චිත්‍රපටය හැඩවී තිබෙනවා. Allan Loeb සහ Stewart Schillගේ තිර රචනයෙන් නිර්මාණය වී ඇති The Space Between Us චිත්‍රපටය මිනිත්තු 120ක ධාවන කාලයක් තුල ප්‍රේක්ෂකයින් වෙත වෙනස්ම ආකාරයේ අත්දැකීමක් ගෙන එනු ඇතැයි එහි නිෂ්පාදකයින් විශ්වාස කරනවා.චිත්‍රපටයේ පුර්ව ප්‍රචාරක පටය පහතින්. සුප්‍රකට ට්‍රාන්ස්ෆෝමර් චිත්‍රපට මාලාවේ නවතම චිත්‍රපටය Transformers The Last Knight මෙම වසරේදී නිකුත් වීමට නියමිතයි.හොලිවුඩ් ච්ත්‍රපට අධ්‍යක්ෂ Michael Bayගේ අධ්‍යක්ෂණයෙන් මෙම චිත්‍රපටය නිර්මාණය වී තිබෙනවා.තාක්ෂණයෙන් ඉතා දියුණු පිටසක්වල ජීවී කොට්ඨාශයක් හා බැඳුණු ට්‍රාන්ස්ෆෝමර් චිත්‍රපට මාලාවේ අනෙකුත් චිත්‍රපට වලට සාපේක්ෂව වෙනස්ම තේමාවක් යටතේ Transformers The Last Knight චිත්‍රපටය ප්‍රේක්ෂකයන් වෙත ලබාදීමට උත්සහ ගත් බවයි එහි නිෂ්පාදකයක් පවසන්නේ. Akiva Goldsmanගේ තිර රචනයෙන් සහ Don Murphy,Tom DeSanto,Lorenzo di Bonaventura,Ian Bryce යන නිෂ්පාදකයන්ගේ එකතුවෙන් නිර්මාණය වී ඇති මෙය, මෙම වසරේ ජුනි මස 23 වනදා ලොව පුරා ප්‍රදර්ශනය ආරම්භ කිරීමට සැලසුම් කර ඇති බවටයි වාර්තා වන්නේ. Transformers The Last Knight චිත්‍රපටය නිෂ්පාදනය සදහා ඇමරිකානු ඩොලර් මිලියන 260ක් ($260) වැය වී ඇති බව සදහන්. චිත්‍රපටයේ පුර්ව ප්‍රචාරක පටය පහතින්.