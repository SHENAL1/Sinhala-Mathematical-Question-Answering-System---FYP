සංචාරක පාකිස්තාන පිළ සමඟ පැවැති තුන්වන ටෙස්ට් තරඟයෙන් ද ලකුණු 220ක ජයක් ලැබීමට  ඕස්ට්‍රේලියාව අද සමත් වුණා. සිඩ්නි නුවර පැවැති මෙම ටෙස්ට් තරඟයේදී පළමු ඉනිමේ ලකුණු 315ක් ලැබූ පාකිස්තානය දෙවන ඉනිමේදී රැස් කර ගත්තේ ලකුණු 244ක් පමණයි. පළමු ඉනිමේදී කඩුලු  8කට ලකුණු 538ක් ලබා ගත්  ඕස්ට්‍රේලියාව දෙවන  ඉනිමේදී කඩුලු 2ක් දැවී ලකුණු 241ක් ලබා පන්දුවට පහර දීම අත්හිටුවනු ලැබුවා. පාකිස්තානයට දෙවන ඉනිමේදී ජයග්‍රහණය සඳහා ලැබුණු ඉලක්කය ලකුණු 465ක්. ඕස්ට්‍රේලියා කණ්ඩයමේ ඩේවිඩ් වෝනර් ටෙස්ට් ඉනිමක දෙවන වේගවත්ම අර්ධ ශතකය වාර්තා කරමින්, වාර්තා පොත් අතරට පැමිණීම මෙම තරඟයේදී සිදුවීම විශේෂත්වයක්.මෙම ජයග්‍රහණයත් සමඟ ඕස්ට්‍රේලියාව ටෙස්ට් තරගාවලිය ජයග්‍රහණය කරන්නේ තුනට බින්දුවක් ලෙසයි.ඕස්ට්‍රේලියානු දෙවන ඉනිමේදී  ඩේවිඩ් වොනර් ලබාගත් ටෙස්ට් ඉනිමක දෙවන වේගවත්ම අර්ධ ශතකය සමගින් තරඟයේ 4වන දිනයේ විශේෂ අවස්ථා පහතින්.  පකිස්ථානය සහ ශ්‍රී ලංකා කණ්ඩායම පැවැත්වෙන තරඟ මාලාවේ තරඟ කාල සටහන මේ වනවිට ප්‍රකාශයට පත්කර තිබෙනවා.මෙයට ටෙස්ට් තරඟ 02ක් එක්දින තරඟ 05ක් සහ විසසයි විස්ස තරඟ 03ක් ඇතුළත්.පළමු ටෙස්ට් තරඟ මේ මස 28 සිට ලබන මස 02වනදා දක්වා අබුඩාබි හිදී පැවැත්වෙන දෙරට අතර ඉතිහාස ගතවන දෙවන ටෙස්ට් තරඟය දිවා රාත්‍රී ටෙස්ට් තරඟයක් ලෙස ඔක්තෝබර් 06 වනදා සිට 10 වනදා දක්වා ඩුබායි හිදී පැවැත්වීමට සැලසුම්කර තිබෙනවා.ශ්‍රී ලංකා කණ්ඩායම සහ පකිස්ථාන කණ්ඩායම සහභාගී වන පළමු  දිවා රාත්‍රී ටෙස්ට් තරඟය මෙය වන අතර මෙම තරඟය සඳහා රෝස පැහැති පන්දුව යොදා ගැනීමට නියමිතයි.දෙරට අතර පැවැත්වෙන පළමු එක්දින තරඟය ඔක්තෝම්බර් 13 වනදා ඩුබායි හිදී පැවැත්වෙන අතර දෙවන සහ තුන්වන එක් දින තරඟ ඔක්තෝම්බර් 16 සහ 18 යන දිනයන් හිදී අබුඩාබි හිදී පැවැත්වීමට සැලසුම්කර තිබෙනවා.සිව්වන සහ අවසන් එක්දින තරඟය සාජා හිදී පැවැත්වෙන අතර එම තරඟ දෙක පැවැත්වෙන දින වන්නේ ඔක්තෝම්බර් 20 සහ 23 යන දින දෙකයි. 